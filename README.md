<p align="center">
 <img src="https://github.com/trolit/projectZero/blob/storage/photos/front.jpg?raw=true" height="450">
 <a href="https://github.com/trolit/projectZero/blob/master/README_dev.md"><img src="https://img.shields.io/badge/DOKUMENTACJA%20DLA%20DEVELOPERA%20(KLIKNIJ%20ABY%20PRZEJ%C5%9A%C4%86)-gray?color=9d3647&style=for-the-badge&logo=dev.to" style="max-height: 550px;"></a>
</p>

 ## Tagi
 
<p align="center">
<a href="https://en.wikipedia.org/wiki/List_of_video_game_genres"><img src="https://img.shields.io/badge/Gatunek-Sandbox%20RPG,%20Edukacyjna-blue?color=66a103&style=for-the-badge" style="max-height: 300px;"></a>
<a><img src="https://img.shields.io/badge/Obs%C5%82ugiwany%20j%C4%99zyk-polski-blue?color=66a103&style=for-the-badge" style="max-height: 300px;"></a>
<a href="https://www.microsoft.com/net"><img src="https://img.shields.io/badge/Inicjacja%20projektu-16%20czerwca%202019-blue?color=5B5EA6&style=for-the-badge" style="max-height: 300px;"></a>
 <a href="https://www.microsoft.com/net"><img src="https://img.shields.io/badge/Zamkni%C4%99cie%20projektu-2019-blue?color=5B5EA6&style=for-the-badge" style="max-height: 300px;"></a> <br/>
<a href="https://www.techopedia.com/definition/32207/target-platform"><img src="https://img.shields.io/badge/Platforma-Win32/Win64-green?style=for-the-badge&color=blueviolet" style="max-height: 300px;"></a> 
<a href="https://www.microsoft.com/net"><img src="https://img.shields.io/badge/Framework-4.7.1-blueviolet.svg?style=for-the-badge&logo=.NET" style="max-height: 300px;"></a>
<a href="https://unity3d.com/get-unity/download/archive"><img src="https://img.shields.io/badge/Wersja-2018.3.12f1-orange?color=blueviolet&style=for-the-badge&logo=unity" style="max-height: 300px;"></a>
<a href="https://en.wikipedia.org/wiki/MIT_License"><img src="https://img.shields.io/badge/Licencja-MIT-blueviolet?style=for-the-badge" style="max-height: 300px;"></a> <br/>
<a href="https://www.microsoft.com/net"><img src="https://img.shields.io/badge/Waga%20repozytorium (master)-X MB-blue?color=CD5C5C&style=for-the-badge" style="max-height: 300px;"></a>
<a href="https://www.microsoft.com/net"><img src="https://img.shields.io/badge/Waga%20projektu-XYZ MB-blue?color=CD5C5C&style=for-the-badge" style="max-height: 300px;"></a>
 <a href="https://www.microsoft.com/net"><img src="https://img.shields.io/badge/Waga%20gry-XYZ MB-blue?color=CD5C5C&style=for-the-badge" style="max-height: 300px;"></a>
</p>

## O projekcie



### Wstęp
<p align="justify">
Projekt realizowany jest w ramach pracy inżynierskiej pod kryptonimem "Project Zero". Inicjatorem pomysłu na pracę inżynierską jest Paweł Idzikowski. Został on zaakceptowany przez współautora - Adama Grabowskiego a w dalszym etapie zlecony do realizacji przez promotora - dr. Piotra Jastrzębskiego. <br/>
</p>
<p align="justify">
Project Zero jest grą wykonaną w Unity 3D w perspektywie "top-down view", co w języku polskim moglibyśmy przetłumaczyć jako "widok z lotu ptaka". Oprócz rozrywki, gra ma na celu wesprzeć naukę programowania. Odbiorcami są przede wszystkim osoby rozpoczynające swoją przygodę z programowaniem, ale także i te, które chciałyby sobie coś przypomnieć. Według ogólnoeuropejskiego systemu klasyfikacji gier (PEGI) Project Zero zaliczamy do kategorii wiekowej "Od lat 7". Języki, które obejmuje gra to: Java, JavaScript, C#, HTML i PHP. Gracz tworzy postać, której przypisuje z podstawowej puli punkty do atrybutów. Atrybutami są języki programowania. <br/> 
</p>
<p align="justify">
Po rozpoczęciu gry, gracz porusza się przygotowaną postacią po świecie, który podzielony jest na krainy. W każdej krainie dominuje odrębny język. Kraina identyfikowana jest rodzajem terenu. W trakcie podziwiania krain gracz napotka istoty, z którymi będzie mógł porozmawiać. W trakcie konwersacji dowie się, że mają do rozwiązania problemy. Gracz może udzielić pomocy pod warunkiem, że poziom umiejętności postaci z danego języka przewyższa wymagany próg, bądź jest na równi. Udzielenie pomocy wiąże się z rozegraniem minigry. W Project Zero zaimplementowane są 4 rodzaje minigier, które można rozegrać. Są to: wieżowiec(quiz), pinpin(podpięcie), puzzle, labirynt. Każdy poziom to unikalny design sceny i oprawa muzyczna. Za pomyślne przejście minigry, gracz nagradzany jest pieniędzmi i dodatkowymi informacjami w podsumowaniach na temat języka, który był tematem minigry. Zebrane pieniądze wydac można w sklepach na np. książki. Przeczytanie książki spowoduje podniesienie umiejętności z tego języka programowania, który książka opisuje. <br/> 
</p>
<p align="justify">
Gra została przygotowana w taki sposób, aby przy jednym podejściu nie dało się wykupić wszystkich książek - a więc, aby zdobyć maksymalne umiejętności we wszystkich językach. Ma to na celu nie tylko zachęcić do ponownego przejścia gry z innym rozdysponowaniem umiejętności, ale też po to, aby dać do zrozumienia graczowi, że nie jesteśmy w stanie być specjalistami we wszystkich językach. Możemy znać każdy język - oczywiście - ale i tak prędzej czy później będziemy musieli skorzystać z pomocy np. przeglądarki Google, aby przypomnieć sobie, jak daną rzecz się robiło w danym języku programowania. Dodatkowym motywatorem do ponownego przejścia gry jest unikalny design poziomów i oprawa muzyczna. <br/> 
</p>
<p align="justify">
Pewnie interesuje Was informacja, dlaczego nazwa projektu brzmi Project Zero? Można to interpretować na wiele sposobów. Dla przykładu: zero, bo gra oferuje treści dla osób, które zaczynają programowanie i chciałyby zdobyć jakiś pogląd na temat uwzględnionych języków. Inna interpretacja: jest to większe przedsiewzięcie autorów w środowisku Unity3D. Można też tytułowe "zero" potraktować jako projekt wyjściowy w ramach pierwszego stopnia naukowego. Jest sporo pomysłów na interpretację tego tytułu :)   
</p>

### Charakterystyka
⚙️ **Otwarty świat podzielony na krainy:** Zwiedź każdą z pięciu krain i poznaj mieszkańców. <br/><br/>
⚙️ **Tworzenie postaci:** Przygotuj postać zgodnie ze swoimi upodobaniami. <br/><br/>
⚙️ **Języki:** Dowiedz się więcej w trakcie gry o C#, PHP, HTML, Java, JavaScript poprzez podsumowania, książki i ekrany wczytywania. <br/><br/>
⚙️ **Muzyka:** Wsłuchaj się w zróżnicowaną oprawę dźwiękową, która umili wykonywanie poszczególnych zadań. <br/><br/>
⚙️ **Zawartość:** Odkryj i przejdź wszystkie przygotowane zadania.  <br/><br/>
⚙️ **Ekonomia:** Zdobyte pieniądze wydawaj w sklepach. <br/><br/>
⚙️ **Medale i nagrody:** Pomagaj mieszkańcom krain, zdobywaj medale i w zamian za nie cenne nagrody. <br/><br/>
⚙️ **Rozwój postaci:** Czytaj książki i zwiększaj swoje umiejętności. Poznaj więcej informacji na temat danego języka. <br/><br/>

### Walory edukacyjne
<p align="justify">
Gra oferuje poznanie języków C#, HTML, Java, JavaScript, PHP w sposób nierygorystyczny. Oznacza to, że graczowi nie jest narzucany obowiązek analizowania oferowanej wiedzy. Przekazywana jest ona poprzez
</p>

- treści zawarte w książkach
- treści zawarte w ekranach wczytywania 
- podsumowania minigier
  - w rozgrywkach w stylu puzzle poruszane są elementy, które wystąpiły w układankach
  - poziomy typu labirynt to porcje dodatkowych informacji  
  - typu pinpin zawierają poprawne fragmenty kodów z rozgrywki 
  - typu wieżowiec zawierają podsumowania wybranych odpowiedzi

Przedstawione informacje są skondensowane w taki sposób aby
- nie odrzucały/zamęczały odbiorcy nadmiarem tekstu,
- były na zasadzie "haseł-kluczy" aby gracz mógł w łatwy sposób wyszukać te treści w Internecie

### Od autora (Paweł Idzikowski)
<p align="justify">
Ze względu na zakres wykonanych zadań Project Zero traktuję jako pełnoprawny tytuł. Projekt nie obejmuje wszystkich aspektów każdego z uwzględnionych języków i nie definiuje każdego z pojęć w sposób wyczerpujący. Dałoby się to co prawda zrobić, jednak postawmy sobie pytanie - Czy taka gra nie stałaby się nudna po X jednostek czasu? Moim zdaniem - tak. Czy pomógłby najwyższy budżet? Nie. Na chwilę obecną gry uczące programowania idą bardziej w kierunku podstaw, czyli myślenia, jak ułożyć kod z prostych komend typu idź do przodu, obróć się w prawo aby dotrzeć z punktu A do B aniżeli konkretów z danego języka. Przykładem takiej produkcji jest Rabbids Coding, która - na marginesie - swoją premierę ma wyzaczoną na 8 października 2019 roku i będzie dostępna dla każdego. Ćwiczenie znajomości konkretnego języka jest bardziej widoczne w aplikacjach (np. na platformę Androida). Sam z ciekawości taką aplikację sprawdziłem jednak nie utrzymała się długo na moim urządzeniu ale to już inna kwestia. Wracając do tematu sensu takich gier.. Skupienie się na jakimś języku np. C# to już na starcie ograniczenie liczby odbiorców - nie każdy musi go lubić. W czasach obecnych nieodłącznym elementem większości topowych gier jest tryb wieloosobowy. Przy analizie produktu czynnikiem kluczowym jest też wiek odbiorców. Problematyczne w grach edukacyjnych tego typu są technologie. Stale się rozwijają więc gra, która nie byłaby modernizowana pod względem treści to gra martwa. Jedyny sposób, w jaki widzę takie gry, to produkcje z gatunku indie - nieduży budżet, masa fajnych rozwiązań i przemycona w jakimś stopniu liczba istotnych informacji. Z rywalizacją online? Czemu nie. W zwartym zespole posiadającym animatorów, designerów modeli, programistów i level designerów myślę, że produkt miałby szansę zyskać niemałe zainteresowanie nie tylko graczy ale i osób z obszaru edukacji w tematyce IT. W Project Zero wiedzę staramy się przekazywać tak aby zachęcać odbiorce do zgłębiania omawianych treści poza grą. Oprócz tworzenia czegoś, co miałoby mieć "użyteczne podłoże", zależało mi też na tym, aby był to projekt, którym warto się pochwalić i zapisać jako udany projekt do kolekcji. 
</p>

### Od autora (Adam Grabowski)
<p align="justify">
oczekiwanie na publikacje. oczekiwanie na publikacje. oczekiwanie na publikacje. oczekiwanie na publikacje.
</p>

### Zrzuty ekranu z gry
<do późniejszej publikacji>
